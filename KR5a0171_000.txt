# -*- mode: mandoku-view; -*-
#+DATE: 2015-08-28 23:39:30.693208
#+TITLE: 梓潼帝君化書
#+PROPERTY: DZID  DZ0170
#+PROPERTY: SOURCE  正統道藏，三家本，1988，3—292 四卷 洞真部譜録類
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5a0171
<pb:KR5a0171_HFL_000-001a>¶
梓潼帝君化書序騰七¶
化有二理有變化之化有教化之化自無入¶
有自昔爲今以幼壯爲老死以老死爲嬰稚¶
此變化之化也三綱五常是非邪正上以風¶
動其下下以獻替其上此教化之化也今吾¶
所降前後九十七化元命者序太始也流形¶
者本太質也生民者明性習也易俗者變夷¶
禮也稽古者覺後知也奉眞者遵道法也寧¶
親者報劬勞也幽婚者戒苟合也淵石者重¶
有子也馴雉者誠感通也回流者護先塋也¶
<pb:KR5a0171_HFL_000-001b>¶
降瘟者顯籙驗也好生者習醫業也天官者¶
醫業成也薦賢者公道開也格非者和聖賢¶
也榮歸者知止足也敦宗者念本支也歸寂¶
者遇釋法也君山者喜幽清也感生者不能¶
忘情也奉先者思繼志也孝友者繼絶緒也¶
沔水者社讒慝也白駒者冀留賢也舉讎者¶
忘私憾也恤孤者敦友義也慈訓者傳内觀¶
也盡忠者堅臣節也棲眞者届雪山也山王¶
者始護蜀也刑賞者罰淫而舉孝也存褒者¶
憫無辜也回風者罪狂夫也明寃者恤無告¶
<pb:KR5a0171_HFL_000-002a>¶
也苴邑者滋生齒也拯溺者善賢侯也雨穀¶
者惡私心也曲雨者惠小民也殞賊者旌孝¶
婦也北郭者誨求嗣也返火者敗奸計也平¶
苴者現陰佑也費丁者賤勇力也石牛者惡¶
好財也五婦者諫重色也顯靈者不忍蜀之¶
亡也大丹者遇聖師也巴都者嫉贓汙也婆¶
娑者明天性也戒龍者和鄰祇也鳳山者尊¶
所生也魚腹者矜老苦也口業者彰惡報也¶
東郭者懲巧僞也牛山者分善惡也天威者¶
戒逆婦也尚義者貴同氣也旌隱者厚士風¶
<pb:KR5a0171_HFL_000-002b>¶
也佑正者高烈女也殺生者遠疱厨也酷虐¶
者戒害物也憫世者念黎元也咸陽者奉帝¶
命也卭池者報父母也解脱者謂寃不可成¶
也仁政者悟前非也幽明者戒欺暗也籌帷¶
者償宿業也如意者大有爲也丁未者兆命¶
佐聖也水漕者司天澤也桂籍者司文衡也¶
孝廉者濟太平也感時者悼王化也神扶者¶
顯八公山也誅暴者戒汙吏也明經者顯先¶
聖也護聖者顯大功也明威者戒士夫不欺¶
也濟順者奉帝保民也濟迷者懲不信也忠¶
<pb:KR5a0171_HFL_000-003a>¶
顯者佐皇國也聖治者歌太平也摽忠者濟¶
時也興國者忠良也止足者辭王㫖也訓逆¶
者誅不孝也戒欺者正名也誅悖者勸孝也¶
眞元者拯難也拔苦者悼亡也福瀘者平夙¶
寃也昭明者見畢工也摩維洞天者顯後化¶
也放生者戒殺魚子也弭蝗者拯救萬民苦¶
也是故聖人神道設教始有天人相因人神¶
共理之化要其所歸不過垂世立教之大端¶
也¶
延祐三年春中書因太常定議根予自周歷¶
<pb:KR5a0171_HFL_000-003b>¶
晋之出没原古迄今之事業録予爲忠國孝¶
家益民正直祀典之神閲予舊封神文聖武¶
孝德忠仁王崇褒爲輔元開化文昌司禄宏¶
仁帝君因予靈應廟額表曰佑文成化之祠¶
徽號益彰汗顔愈熾每思所以禆益公道輔¶
治皇元者其跡淺陋不足稱述聊以予所化¶
之實自爲一書以答綸音之萬一允以道業¶
誨人者謂之教躬行於上風動于下謂之化¶
風化之源在乎風化之主考其事之美惡則¶
知化之所由淳朴既衰民心不古刑政極而¶
<pb:KR5a0171_HFL_000-004a>¶
鬼神化焉蓋天下之民淪綱毒法逭于朝典¶
者必受冥誅古今昭昭綽有常憲故官府治¶
民神祇理世一也要在明教化示斯民遷善¶
遠罪耳奈何幽明殊塗隱顯異勢聲跡既不¶
能相接雖有教化令典將何舉而示民哉此¶
冥冥中理世尤爲力之難也予素知此義故¶
曲爲神人交接之術與承職百靈共白于帝¶
作飛鸞闡化之法筆降人間爲幽明通貫之¶
埋仰蒙帝意仁愛下民允從奏議故予往歲¶
¶
<pb:KR5a0171_HFL_000-004b>¶
已曾宣傳化跡其事雖若自侈此身作爲之¶
實然化跡之傳亦顯教明法示人遷善遠罪¶
之微意其於淑人心善風俗力挽頽波捨此¶
則何以哉比者欽蒙上帝誕降嘉命賜以二¶
十一司官屬明具所職俯治下方一則俾贊¶
襄天府生成之功一則俾密資聖朝平治之¶
隆也叠承寵光罔敢逸墜孜孜弗逮于兹有¶
年矧予化書九十七帙布在人間久矣濫觴¶
于腐儒之手以魚爲魯以根作銀珷玞混石¶
玉者衆矣不訂炤以示人彼將曰好事者附¶
會妄誕尚鬼神耳羣疑之中得貞确端懿之¶
<pb:KR5a0171_HFL_000-005a>¶
士某等爲吾反覆辨校南北二本式質鬼神¶
予命之曰比者南本則厞　實多北本經予¶
親校事實詳明斷自丁未化前更定舛訛桂¶
籍化後删改繁亂予又增及甦民化科舉化¶
爲九十有九姑虚其文以存後意俾正校者¶
梓木傳行以示來哲庶無疑妄人之言曰聖¶
人神道設教九經並明日月博雅君子代不¶
乏人典明教化猶不能家喻户書何區區化¶
書之帙能砥柱于中流耶鳴呼其亦不思而¶
已矣化之所存道之所存也居官者覽予化¶
<pb:KR5a0171_HFL_000-005b>¶
跡若是之嚴忠廉幹濟之心未必不凛凛也¶
文人儒士觀是化之終始知赫赫之若臨未¶
必不祇懼修省農工商賈雜家者流聞千百¶
載之駭聞欺心者獲天誅口業者被神戮善¶
有賞惡有罰未必不寒心竦毛遷善改過習¶
釋道者知劫運果報之昭昭未必不全其心¶
而蹈其矩奚啻頑夫廉懦夫立耳鄙夫之言¶
曰子不語怪力亂神何怪神之多多此非時¶
中之人斯不可語上也斯守白公之信也予¶
之匡人于修齊治平之途非左道之術耳斯¶
化也雖不能與天地立心與生民立命與後¶
<pb:KR5a0171_HFL_000-006a>¶
化也雖不能與天地立心與生民立命與後¶
世開太平識者未必不知予心之輕重也若¶
夫予之神在天下若日月之運于天予奪嗣¶
禄職掌文衡天下小大事端靡不該括吁回¶
風返火既行之于往雷勵風飛不能行之于¶
今耶咨爾天民體予至意立仁義于詩書之¶
圃策忠孝于廉讓之鄉共躋仁壽同樂太平¶
幸也否則恭行天罰及悔何追予忝膺重寄¶
恐負天子寵光故此爲叙¶
　吾先奉¶
<pb:KR5a0171_HFL_000-006b>¶
玉帝敕授以如意飛鸞墨跡于天地之間也¶
　救末劫爰命梓潼君也今吾之九十余生¶
　之化故命于勿于堅重校勘此文今已周¶
　矣請命於吾親跋于後耶¶
　九十余生闡化機扶生拔苦拯灾危證果¶
　梵迦如來藏再出神文福他時吾孝友也¶
　勿堅二生吾文已就重出斯寳如意持之¶
　萬里古語云千鍾馬金厥有名一朵雲生¶
　脚下登三天高臺入地去一枝消息泄春¶
　靈此中造化藏千里可否人生在此中二¶
<pb:KR5a0171_HFL_000-007a>¶
　生知機否¶
　縁事將成信有時人能弘道復何疑¶
　不因百尺樓工畢爭得多生事跡垂¶
　典實任從譏衒耀始終庶可見云爲¶
　從今又被人間世傳出清河百詠詩¶
¶
¶
¶
¶
¶
<pb:KR5a0171_HFL_000-007b>¶
¶
¶
¶
¶
¶
¶
¶
¶
¶
¶
