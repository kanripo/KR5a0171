# -*- mode: mandoku-view; -*-
#+DATE: 2015-08-28 23:39:30.712633
#+TITLE: 梓潼帝君化書
#+PROPERTY: DZID  DZ0170
#+PROPERTY: SOURCE  正統道藏，三家本，1988，3—292 四卷 洞真部譜録類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0171_SJB_001-030294b>
#+PROPERTY: JUAN 1
#+PROPERTY: ID KR5a0171
<pb:KR5a0171_HFL_001-001a>¶
梓潼帝君化書卷之一¶
　　　元命第一¶
　混沌初分濁與清東南分野景鮮明¶
　中含太一氤氲氣吾已潜符造化精¶
　獨占辰宫雙女上兼司火德五行情¶
　率然自猒居荒落脱蜕終期道果成¶
吾本吴會人生於周初迄今七十三化矣¶
　　　流形第二¶
　遁跡靈巖不記秋目光開閉自剛柔¶
　吞霞滿腹無飢渴養息潜眞任去留¶
<pb:KR5a0171_HFL_001-001b>¶
　數足轉形歸孕乳時來隨分事王侯¶
　會稽勝地堪揚化張氏生身世屬周¶
予方遊人問忽至會稽之陰見一隱者年五¶
十許具香燈仰天而祈時中春丙夜天文焕¶
爛張翼二宿昭然在上俯而聽之隱者姓張¶
適符列宿予於是生焉¶
　　　生民第三¶
　北堂一夕夢吞珠隱隱襟懷震肅初¶
　厥月誕彌延穀旦靈光克滿耀籧廬¶
　儼思不與羣兒戲嗜學仍於百慮疎¶
<pb:KR5a0171_HFL_001-002a>¶
　耆舊相逢每相許謂吾他日是鴻儒¶
張氏出黄帝之子名揮始造弦矢張羅網世¶
掌其職子孫因以張爲姓顯於吴¶
　　　易俗第四¶
　吴因泰伯遺風後一變民情似島夷¶
　剪髮務從安澤國文身將以禦蛟螭¶
　性情不願隨時俗冠履惟思習禮儀¶
　始也親朋嫌矯飾終焉鄉里翕從之¶
予之鄉剪髮而文身蓋便於入水而習成夷¶
俗也予既成童矣心所不樂乃尋冠屨自習¶
<pb:KR5a0171_HFL_001-002b>¶
禮文内外莫不以予爲異及其久也從予而¶
化者十有七八焉¶
　　稽古第五¶
　三吴僻處在天涯文物無稱少麗華¶
　帝典未嘗傳遠裔皇文那得到農家¶
　幸因膚使傳縑素頓悟卑情識制麻¶
　從此一方絃誦美區區風教已堪誇¶
予鄉距京周甚遠文物無稱一日有耆舊謁¶
吾父者口誦唐虞大訓數篇曰有中國使人¶
傳此予好之就彼習焉隨口記授無遺於是¶
<pb:KR5a0171_HFL_001-003a>¶
邑人願學者從予習之皆以予爲師¶
　　　奉眞第六¶
　寂寂茅茨晝掩門行人稀到水邊村¶
　深耕偶得黄金像久瘞猶纏紫葛根¶
　不忍鉟鎔虧體質聊將焚獻度朝昏¶
　送歸海嶠禳灾沴一境生靈賴庇恩¶
予之居事畎澮忽於鋤下得一金像頂冠如¶
崇山叠聳被服如霞綺舒麗紺眉月面儼然¶
慈祥憑几巍座荷花爲臺高尺許重鈞餘初¶
未知爲何神詢之故老或曰元始天尊像也¶
<pb:KR5a0171_HFL_001-003b>¶
昔夏禹理水冶金爲神用鎮方岳豈此像之¶
類乎吾家素貧雖迫於衣食而不敢起鉟鎔¶
之心一日海風翻浪遠邇奔駭非人力可支¶
予謂衆曰家有金像得之儻來今爲衆捨之¶
以祈海若洎于安息乃率衆乘高以像投狂¶
瀾中俄然風止潮迴一境獲免邑人以是爲¶
德也皆以糗糧布帛見謝拒之不能自是温¶
温然家道苟合矣異時記憶投像之所蹤跡¶
之沙磧有光掘出舊像仍載歸築宫室安奉¶
邦人敬事之¶
<pb:KR5a0171_HFL_001-004a>¶
　寧親第七¶
　母氏劬勞歲月深風寒暑濕久相侵¶
　醫巫診視皆無效針炙頻仍殆不任¶
　剔股和羹償宿願吮疽出血本誠心¶
　分明夜聽天神語一紀延生表至諶¶
予既冠母氏六旬矣少時勤於織絍飲食失¶
時嘗致疾疹逮此衰暮重之以六氣所淫遂¶
成大苦疽發於背始以巫覡祈禱中更醫工¶
砭劑月餘皆不效予不離卧内日夕省視未¶
嘗解衣而息計窮矣乃爲吮疽出大膿血疾¶
<pb:KR5a0171_HFL_001-004b>¶
少間醫曰疽根附骨未易出也越三日復吮¶
¶
之忽覺口中充滿吐而視之有膜如綿纊膿¶
乳如米粒母氏漸安而以病欠食少復成羸¶
瘵醫曰此痼疾矣以人補人眞補其眞庶可¶
平復予因夜中自剔股肉烹而供之忽聞空¶
中語曰上天以汝純孝延爾母一紀之壽翌¶
日勿藥果符神言¶
　　　幽婚第八¶
　婚對由來不等閑此生期遇是前縁¶
　靈骸不朽如相待清夢重遊豈偶然¶
<pb:KR5a0171_HFL_001-005a>¶
　嗣子已堪傳後業芳魂俄復掩重泉¶
　壯年頓絶陰陽事衆議稱予骨是仙¶
吾少也賤性靜而寡合年逾冠矣未有室家¶
非特良媒之不至抑亦予無好逑之心也嚮¶
因母氏嬰疾以未見孫息爲恨予亦有不孝¶
之憂一夕夢至林麓孤塚巍然旁有一門一¶
女子靚粧而坐其中顧予而語曰君非張善¶
勳乎予訝其以名見斥也請其由女曰妾與¶
君雞犬相聞乃仲氏也曩者妾之叔父與君¶
家會談君之美以爲好學尚禮古君子也議¶
<pb:KR5a0171_HFL_001-005b>¶
以妾歸於君吾父以君貌寢而難之然妾之¶
慕君心已一矣後許於鐘安孺鍾富家子而¶
清議無聞妾心恥焉由此得疾而終今三年¶
矣妾之來此以君之故君曷爲我圖之予悸¶
而悟月餘再夢如初暇日因與友人儀堅成¶
縱步尋幽忽至一所宛然夢中境也方告吾¶
友共訝之塚中人出呼予爲郞蓋夢中所見¶
者也儀實仲之舅家因走告仲氏之父母迎¶
女以歸卒爲婚姻云¶
　　　淵石第九¶
<pb:KR5a0171_HFL_001-006a>¶
　春光淡淡景遲遲春水溶溶淺且漪¶
　羅綺岸邊揺倒影神仙衆裏悟前知¶
　白文細篆成淵字青石圓形似小龜¶
　生子立名符感兆貴知天與自無私¶
仲氏婚三月鄉人士女已嫁而未孕者相與¶
臨神潭摸石得石者宜男得瓦者宜女蓋舊¶
俗也仲預遊人中吾母謂仲曰潭水靜深黝¶
然莫測宜從上流淺處求之仲方徘徊潭中¶
忽起花沫如吹仲以手捫之得一石大如雞¶
卵六出如龜狀青而白文隱隱如淵宇意感¶
<pb:KR5a0171_HFL_001-006b>¶
而有孕既生子名之曰淵石方齠齓仲忽告¶
予曰吾兒眞如君耳宜善視之妾與君世縁¶
盡矣語畢而逝予乃不復再醮¶
　　　馴雉第十¶
　天摧地裂情堪擬荼毒無門救二親¶
　負土培墳酬怙恃寢苫枕塊益悲辛¶
　黄泉路隔嗟何及白雉情傷亦自馴¶
　禮制三年情罔極節哀于以率中人¶
予年三十有六歲在作噩疫毒流行人無免¶
者鄉邑蕭條路無人跡予父八十有五母七¶
<pb:KR5a0171_HFL_001-007a>¶
十有三盛暑中皆得疾同日而逝於是自持¶
畚鍤以營大事乃於路傍倚廬枕塊以終三¶
年常有白雉一雙棲於林上每遇祭奠飛鳴¶
而下俯仰咿啞如欲言者及終制而去¶
　　　回流第十一¶
　壘築墳崗不憚勞何期平地發波濤¶
　松楸欲變無何有棺槨猶憂不可逃¶
　大洞仙經除厄難眞金聖像鎮鯨鰲¶
　秋霖已霽湍流息喜見平田廣且高¶
予考妣墳岡去居之南止百餘步蓋一時忽¶
<pb:KR5a0171_HFL_001-007b>¶
遽卜之云吉自以爲便於省視初不遑他恤¶
也葬之五年墳西三十里洪水暴發平陸成¶
溪以墳爲岸水源不竭勢頗峻急吾心懼焉¶
欲改葬之無及矣乃齋戒守墳日夜誦大洞¶
經不輟併取家藏金像而嚴事之洎於無虞¶
次年秋雨霖霪傍溪湧漲數流爲一吾益恐¶
及水落視之則墳前溪谷變成堅隴廣一里¶
餘自是松楸無害矣¶
　　　降瘟第十二¶
　雙親之死爲瘟災切骨銜寃痛且哀¶
<pb:KR5a0171_HFL_001-008a>¶
　生續恩隆情不匱幽明路隔憤難開¶
　神兵執崇明中現法籙傳眞夢裏來¶
　落筆成符救民瘼豈容五鬼暫徘徊¶
予之二親皆死於瘟時暑嬰毒荼苦滋甚每¶
念瘟鬼之酷恨之切骨而幽明路殊力不能¶
報心嘗怏怏焉比因墳岸回流實自大洞眞¶
經金像之力於是益勤持誦而敬事之洎獲¶
陰祐以治瘟鬼又三年忽夢所事金像語予¶
曰大洞仙經爾熟記矣大洞法籙爾未見也¶
今當授汝以治邪魔非惟可以契汝初心亦¶
<pb:KR5a0171_HFL_001-008b>¶
可佐天行化助國救民也袖中出書二予百¶
拜而授之既覺書在枕前其一曰大洞籙又¶
一曰大洞法因開籙書讀之至天騶甲卒一¶
萬人度之句忽風雷晝暝金甲朱綬者無數¶
列于予前俯而請命三人持紅旌立於衆先¶
白予曰願聽使令予方恍惚不覺厲聲謂之¶
曰吾令汝等治瘟鬼此鄉某家闔門病瘟爲¶
吾驅來語畢一持旌者領百餘人入其家俄¶
頃執鬼使五人出有蒙虎皮者冠雄雞者貌¶
苦人者若鵠頭者若驢頭者所執者水火羽¶
<pb:KR5a0171_HFL_001-009a>¶
翣斧鑿之具予怒而叱之將滅其形彼乃有¶
辭曰弟子等歲運所生歲氣所成所遊有方¶
所病有人陰譴重者受其災天命絶者致其¶
死亦非弟子等敢私若蒙眞官賜以寬貸此¶
後願聽約束遇有行瘟見眞官符籙所在即¶
不敢至矣予因依法授以教勑而去閭里有¶
病瘟者予與之符法皆得全活¶
　　　好生第十三¶
　風寒暑濕因天變飲食興居病在人¶
　黄帝脉經詳子母神農藥性辨君臣¶
<pb:KR5a0171_HFL_001-009b>¶
　撫摩針炙隨輕重補瀉椎移有故新¶
　但得天民無横夭勤勞不恤此心眞¶
予以法籙救人疾疢衆矣遠近之人踵門求¶
治者不可以數計其有染瘟病者著邪崇者¶
受廬痢者逢殃魂者遭鬼擊者　神者惡氣¶
者一一全活然有臟腑冷熱虚實之不齊飲¶
食起居勞佚之各異或因喜怒哀樂而感於¶
内或因風寒暑濕而受於外此皆岐伯神農¶
氏之學非道家法籙之事也人有懇於予而¶
不能全其生予實赧然不足於是講究脉理¶
<pb:KR5a0171_HFL_001-010a>¶
翫味藥性討論五行之勝復習熟九針之法¶
迎隨勤苦六年始達其妙自是天命未絶者¶
無横夭矣¶
　　　天宫第十四¶
　作善家庭秖自憐不期聲譽乃喧傳¶
　名聞王國心無愧位列天官事有縁¶
　六氣和平方晏粲萬民疾苦易安全¶
　當年稱職吾何力君相明良化使然¶
予活人衆矣聞於君上方以砭劑爲事而又¶
爲京周所知馹召至都既以國君所薦又歷¶
<pb:KR5a0171_HFL_001-010b>¶
試之以予爲醫師掌萬民之疾苦隸於天官¶
予甘心焉於是教戒徒屬使勤其業蓋成王¶
之世也時其王畿豐稔六氣和平民少扎瘥¶
之疾良由上德之所致使予得以稱職焉¶
　　　薦賢第十五¶
　人之有善如吾有已達仍思未達人¶
　大智潜心能創物妙方治疾可通神¶
　推賢汲汲誠無隱自代區區意本眞¶
　奏徹宸聰蒙上賞驟陞諫列作臣鄰¶
予之屬有瘍醫公孫智叔者賦性慈慧而記¶
<pb:KR5a0171_HFL_001-011a>¶
問詳博深明百藥之性味創造丹砂雄黄礬¶
石磁石石膽爲五毒之劑其説蓋取丹砂養¶
血而益心雄黄長肉而補脾礬石理脂膏而¶
助肺磁石通骨液而壯腎石膽治筋而滋肝¶
外療瘡瘍之五證内應五臟拘之以黄堥熟¶
之以火候藥成傅瘍無不神效乃以其法著¶
于世則予自以爲不如而彼居予下因舉智¶
叔自代使兼予職無幾上躬不豫鬢有疽生¶
一夕訌潰厥勢危殆以前藥傅之應手而差¶
於是智叔始有醫師之命以予直情無隱所¶
<pb:KR5a0171_HFL_001-011b>¶
薦得人宜膺上賞遷爲司諫¶
　　　格非第十六¶
　太醫活國利非輕暝眩輸忠政乃成¶
　形迹相忘疑自釋樞機不密禍由生¶
　微言忍使彰君惡削藁何妨隱直名¶
　但得聖朝無過舉不辜榮禄是眞情¶
王若曰咨爾善勳直情無隱朕念良醫活人¶
大醫活國今寘爾言路以旌汝賢汝其以救¶
疾之心救正吾失鳴呼惟良藥苦口而利於¶
病忠言逆耳而利於行爾往欽哉毋易所守¶
<pb:KR5a0171_HFL_001-012a>¶
予三辭而後受之既預七人之列日近清光¶
雖君相聖明無大過失而予愛君憂國之心¶
一步趨一食息未嘗少懈也成王幼沖之時¶
聽政于周公及親政事久矣嘗有不平之語¶
予恐左右得以乘間也每以君臣始終禍福¶
幾微爲戒而諫草屢焚人無見者故公之東¶
征雖有四國流言召公不悦之隙而終能保¶
全蓋予亦少有力焉¶
　　　榮歸第十七¶
　十年膴仕抛桑梓一旦榮歸復里閭¶
<pb:KR5a0171_HFL_001-012b>¶
　嗣子丱童驚弁服田園蹊徑訝丘墟¶
　遊仙夢覺空勞擾涉世情疏自卷舒¶
　再識北窗春睡美任從鷄唤五更初¶
予在京周十年久違桑梓倦翼思還每念怙¶
恃無恙時身在草莽及所天既失乃受榮禄¶
雖食稻衣錦何樂之有一日見周公鷗鴞之¶
什惻然有感於是起歸歟之興告老乞骸之¶
請數上始從其欲公卿士夫設祖席東門之¶
外既歸里人迎候予乃自近郊舍車而徒鄰¶
曲以予爲榮¶
<pb:KR5a0171_HFL_001-013a>¶
　　　敦宗第十八¶
　宗人本是一根生貧冨誠難較重輕¶
　禄廩倘來何足吝親朋至此若爲情¶
　死生並與周婚葬俊秀仍須爲作成¶
　他族聞風喜相傚三吴漸有義莊名¶
張有數族居多貧窶予歸之後徧求訪之幼¶
者已壯少者皆老生死榮悴惻然可驚其貧¶
不能自振者猶故也於是興起義莊以淵石¶
主之貧困者周給之病者醫藥之男女成長¶
者婚嫁之子弟俊秀者教養之他族聞風翕¶
<pb:KR5a0171_HFL_001-013b>¶
然相傚義莊滋廣習俗成美矣¶
　　　歸寂第十九¶
　聞説西方大聖人苦空寂滅以爲眞¶
　行歌自信浮雲喻坐想徒勞夢幻身¶
　得訣坦然超彼岸忘言聊以谷吾神¶
　從兹始悟歸根埋南北東西任屈伸¶
予之在朝也聞方外之言曰西方之國有大¶
聖人古皇先生者不言而自化無爲而自理¶
以慈悲爲主以方便爲用以齋戒爲常以寂¶
滅爲樂視死生如朝暮等恩讎如夢覺無憂¶
<pb:KR5a0171_HFL_001-014a>¶
愁忿懫之情蓋知浮生不久求於無生者也¶
予嘗慕之及辭榮而歸道逢隱者行且歌曰¶
朝陽之暾觸石生雲初焉髣髴已而繽紛隨¶
風而出蕩漾無垠俄變化以歸盡杳不知其¶
所存伊仕者之利禄忘其勞而駿奔忽暮景¶
之見迫向大限兮逡巡將投足於幽趣爲異¶
類兮芸芸予聞之始也駐車而留聽少焉憑¶
軾以敬禮終乃下車而泣謝謂之曰適聆妙¶
理深契愚衷願惠格言以度殘喘乃於通衢¶
百拜而力懇之行歌子仰天而嘆指予以心¶
<pb:KR5a0171_HFL_001-014b>¶
印授予以正訣曰此西方大聖古皇先生歸¶
寂法也子能念而習之可度生死死而不亡¶
證無量壽果終於彼岸則可成正覺中道而¶
廢則猶能擇地而處可爲神仙予授教焉於¶
此塵縁既畢百慮頓灰時丁灝秋會集親友¶
留頌而逝頌曰秋風瑟瑟秋月白白吾得之¶
眞知身是客¶
　　　君山第二十¶
　君山一境最清幽鶴馭徊翔爲少留¶
　湖景昏明從晝夜林光疏密任春秋¶
<pb:KR5a0171_HFL_001-015a>¶
　無身不顧千年藥有道誰貪百里侯¶
　極目煙波供受用飽聽欵乃看夷猶¶
予既遷化將往西方適至洞庭君山之上愛¶
其勝境因少留焉于時上無君相臨制之威¶
下無血屬係累之念超然物外獨往獨來水¶
光山色四時可愛吟風嘯月此樂何窮追思¶
前事殆一夢耳方且仙遊勝侣朝夕往還不¶
聞塵境之勞生但見洞天之眞逸久之有二¶
青童自天而下敬宣帝㫖以予爲君山主宰¶
兼洞庭水治¶
<pb:KR5a0171_HFL_001-015b>¶
梓潼帝君化書卷之一¶
¶
¶
¶
¶
¶
¶
¶
¶
¶
¶
